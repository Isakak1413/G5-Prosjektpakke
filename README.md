# G5-Prosjektpakke
IS-118 Innlevering 26.9.2025

## Konflikt innen prosjektarbeid
Konflikter innen team og prosjektarbeid, har stor sannsynlighet for å oppstå. Spesielt i et blandet team med ulike fagbakgrunner, interesser og mål. Konflikter mellom mennesker oppstår i alle slags mulige situasjoner, enten det er i det daglige liv, skole eller i arbeidsforhold (Gjøsund & Huseby, 2015). Noe av det mest vesentlige i et prosjektarbeid er å etablere en struktur for å håndtere uenigheter og diskusjoner tidlig i arbeidsprosessen, før det eskalerer til ødeleggende konflikter. 
Vi skiller ofte mellom ulike typer konfliktformer for å identifisere hva som er roten til konflikten og hvordan vi kan løse det på best mulig måte. Disse er relasjonskonflikter, verdikonflikter, interessekonflikter og sakskonflikter. Relasjonskonflikter oppstår ofte mellom to personer, som er knyttet til selve kommunikasjonen eller personlige faktorer. Dette kan være skadene for arbeidsmiljøet om det ikke blir håndtert tidlig nok. Verdikonfliktene handler om ulike prioriteringer og hvilke holdninger og verdier som stilles opp mot hverandre, og da senere hvilken som blir satset på. Interessekonflikter blir til når partene har ulike interesser, behov og mål. Sakskonfliktene oppstår når det er uenigheter om selve saken som framgangsmåte eller mål. Om disse uenighetene blir håndtert på en god måte er disse konfliktene ofte lett å finne en god løsning på gjennom forhandlinger (Gjøsund & Huseby, 2015).
For å håndtere disse konfliktene proaktivt bør prosjektleder etablere en klar prosedyre allerede i oppstartsfasen:
 
## Forventningsavklaring
På det første møtet bør det bli etablert en felles enighet for hvordan teamet skal kommunisere og samhandle med hverandre. Teamet bør bli enige om hvordan eventuelle konflikter skal håndteres, og generelle spilleregler for teamet. Enigheten i gruppen bør bli dokumentert i en samarbeidsavtale med underskrift til de involverte i teamet.



## Tidlig varsling og åpen dialog
Enkeltpersonene i teamet oppfordres til å ta opp bekymringer, og vanskeligheter så fort de oppstår. Første gjøremål bør være å sette opp en direkte, privat samtale mellom de involverte partene for å kunne løse opp i aktuelle misforståelser før de blir mer problematiske.
## Megling av prosjektleder
Dersom ikke konflikten blir løst, trer prosjektleder inn som nøytral mellommann. Prosjektleder leder en strukturert samtale med fokus på felles mål og interesser fremfor personlige posisjoner. 
## Felles problemløsning i teamet
Ved større misforståelser kan der arrangeres møter eller workshops der hele teamet deltar i å finne en løsning. 
## Eskalering til prosjekteier/styringsgruppe
Dersom konflikten ikke løses på teamnivå, videreføres saken til prosjekteier eller styringsgruppen for endelig avgjørelse.
## Læring og forebygging
Etter alle stegene er gjennomført bør prosjektleder dokumentere kort hva konflikten handler om og hvordan det ble løst. Læringen av selve konflikten og håndteringen av den blir brukt senere for å justere samarbeidsrutiner og forebyggende eventuelle kommende problemer.
I tillegg anbefales det å ha et fast punkt på møter der trivsel og samarbeid i teamet blir diskutert og reflektert over. Prosjektleder bør også legge opp til trygghet i gruppen slik at ingen føler seg ukomfortabel eller redd for å ytre meningen sin. Målet er å sikre at konflikter håndteres på en strukturert måte som fremmer kompetanse og styrker teamet.
