## G5-Prosjektpakke
IS-118 Innlevering 26.9.2025


# Oppstartspakke for prosjektleder
 
Denne rapporten gir anbefalinger og verktøy til prosjektleder Erling, som skal lede et tverrfaglig og tidsavgrenset prosjekt for å utvikle en digital medborgerportal. Målet er å støtte oppstartsfasen og sikre et godt samarbeid i prosjektgruppen.

Å sette sammen et effektivt prosjektteam krever mer enn bare faglig kompetanse. I et tverrfaglig og et tidsbegrenset prosjekt som utviklingen i en medborgportal, er det avgjørende å balansere faglig mangfold med sosial og demografisk likhet for å bygge tillit og samarbeid tidlig. Deling av rolle er noe som skal skje tidlig i prosessen av teamroller. Erling må dele ut roller til fagpersonene slik at de kommer i en rolle som passer fagfeltet til hver enkelt person. Når man deler opp i roller handler det ikke bare om struktur med også nødvendige perspektiver og arbeidsformer blir ivaretatt. Hvis man bare samler mange av de samme type fagfolk, risikerer man at ulike ting kan bli oversett. Et eksempel på hva som kan skje er hvis man bare samler fagfolk til produksjon så får man kanskje en fungerende medborgerportal, men den vil ikke ha god brukervennlighet eller politisk forankring. 

Når rollene er fordelt vil teamet vite hva som forventes av hver enkeltperson og rollen de har. Dette kan redusere overlappinger og konflikter. Det vil også bygge på styrkene til personene slik at de blir brukt til det de har kompetanse i. Faglig mangfold er dermed veldig viktig for at Erling skal kunne utføre prosjektet sitt til hans beste evne. Han kan også se etter små ting i enkeltpersonene som tenkemåte. Hvis du har ulike tenkemåter kan du få meninger fra ulike perspektiver som kan hjelpe med fremgangen av prosjektet.
For stor forskjell er heller ikke bra, hvis teamet har store forskjeller kan det gjøre at tillit kan bli vanskelig å bygge. Derfor er det noen fellesnevnere mellom teamet som kan gjøre det å bygge tillit enklere. Det trengs kanskje ikke identiske bakgrunner, men at de overlapper på noen steder. Det kan være felles mål, like i alderen, utdanningsnivå eller arbeidserfaring. Det er jo slik at hvis du har en fagperson som har kjempemye erfaring i UX design så vil han kanskje slite med å gi tillit til IT hvis den nettopp har kommet ut av skolen.                   Erling må derfor vurdere de personlige egenskapene til de han vil ha i teamet. Han burde sørge for en balanse i alder og kjønn. Det vil bidra til bedre representasjon og ulike perspektiver som kan hjelpe prosjektet.

## Tidspress og Fleksibilitet

Når en skal ta for seg et nytt prosjekt, kan startfasen for mange oppleves som overveldende og pressende. Det kan være lett å la tyngden av den lange arbeidsprosessen en har foran seg påvirke evnen til å yte optimalt og fokusert. Derfor er det viktig å huske på noen kjerneregler og vaner som kan bidra til å holde teamet i sunn drift, unngå overraskelser senere i prosessen, og motvirke det sterke handlingspresset i tidlig fase.

Først og fremst er det viktig at alle som skal jobbe sammen kjenner hverandre godt på forhånd. Individenes evner og arbeidsvaner når det kommer til tidsforbruk, stresstakling og konflikthåndtering er noe av det mest sentrale en bør ha kjennskap og respekt for om en skal sørge for effektivt arbeid, og forebygge friksjon og personkonflikter gjennom hele arbeidsprossessen. Disse personlige faktorene er også noe en kan se på i rekrutteringsfasen, og skape bevissthet rundt ved første møte.

Det at det oppstår uforutsette problemer og omstendigheter som fører til nødvendige endringer og avvik fra en opprinnelse planen, er såpass vanlig og uunngåelig at en kan like greit ta det med i betrakting når en starter et prosjekt. En leder og et team bør verdsette, og ha fokus på, fleksibilitet. Det å holde hodet kaldt og sinnet åpent, vil gjøre det enklere å omstille seg og målet for et prosjekt. Av og til må en til og med ta et steg bakover for å så gå en annen retning – en langt fra ideell, men i enkelte tilfeller nødvendig beslutning å ta.

Om en skal forebygge risikoen for at det utføres arbeid for gjeves på grunn av nødvendige retningsendringer, bør en ha fokus på å danne skjellettet av prosjektet først; Å ta de mest sentrale avgjørelsene og legge en tidsplan tidligst i arbeidsprosessen. Dette gir tidlig plass for fleksibilitet både i endemål og tidsplanen –  Det blir mindre risikabelt å gjøre eventuelle endringer, før en så tar for seg “kjøttet” av arbeidet senere.

Samtidig så er behovet for en klar plan versus fleksibilitet alltid en balanse- og vurderingssak hvert et prosjekt og team har som utfordring. Hva som bør prioriteres av disse to kan avhenge av tid, budsjett og ambisjon for prosjektet og endeproduktet.

## Prosjektlederens ansvar for god kommunikasjon og samhold i teamet
Som prosjektleder har man et ansvar for at det er god kommunikasjon og samhold innad i teamet. “God kommunikasjon er kjennetegnet av at den er åpen og tillitsfull. Den gir grunnlag for opplevelse av fellesskap med andre mennesker og for personlig vekst. Dårlig kommunikasjon derimot er preget av lukkethet, og deler av den er ofte uklar eller skjult, slik at det lett oppstår misforståelser. Den fører til usikkerhet og at vi tillegger hverandre motiver vi ikke har” (Gjøsund & Huseby 2023, s. 63). 


## Viktigheten av intern kommunikasjon
I et team er man avhengig av både intern- og ekstern kommunikasjon. Internkommunikasjon er kommunikasjon mellom virksomhetens strategiske ledere og dens interessenter internt, gjennomført med tanke på å skape engasjement, tilhørighet og at virksomhetens mål er kontinuerlig i utvikling. Internkommunikasjon skiller seg fra andre typer kommunikasjon med at det er et nærere forhold mellom sender og mottaker og en sterkere avhengighet av interessentene.
 Vi har fire ulike hovedoppgaver innen internkommunikasjon:
Reflekterende rolle: analysere og kartlegge hva folk mener om organisasjonen
Lederrolle: Utarbeiding av kommunikasjonsstrategi, opprettholde kontakt med interessenter
Operasjonsrolle rolle: iverkesetter tiltakene i kommunikasjonstrategien 
Opplæring: trene opp ansatt
Vi har også ulike former for internkommunikasjon:
Uformell kommunikasjon: Lunsj pause, bussen på vei til jobb, prat ved kaffemaskinen
Formell kommunikasjon: Kommandolinjer/ ansvarslinjer, dokumenter (nedskrevne rutiner osv), møter (Feks: Medarbeidersamtaler og allmøter/ stabsmøter/ avdelingsmøter), intranett / epost
Horisontal kommunikasjon: Kommunikasjon mellom grupper og personer på samme nivå i organisasjoner, Feks: Organisering av arbeidet og problemløsing, destruktivt, feks gjennom sladder og rytesspreding
Vertikal kommunikasjon: Fra ledelse til de ansatt,
 følger kommando/ ansvarslinje,
hvem som skal få vite hva,
 Fra de ansatte til ledelsen
             Gir lederen bedre beslutningsgrunnlag,
             Letter presset på arbeidstakerne,
              gir en følelse av medbestemmelse.
Vi kan informere budskap internt både formelt og uformelt.
Muntelig form: umiddelbar tilbakemelding
Skriftlig form: dokumenterbart
Elektroniske kanaler: hurtig til mange samtidig, F.eks epost, massenger, teams osv.

## Sikring av felles forståelse og engasjement gjennom kommunikasjon
God internkommunikasjon sikrer felles forståelse av mål, oppgaver, fremdrift, og gjør det lettere å samarbeide effektivt på tvers av avdelinger og roller. Det bidrar til å oppdage utfordringer tidlig og sørge for at alle i teamet er involvert og informert i beslutningsprosessen. Dette er kritisk for å holde prosjektet på rett spor og nå målene innen budsjett- og tidsrammene. Ekstern kommunikasjon er avgjørende i et prosjekt for å engasjere innbyggerne og skape større åpenhet i kommunale prosesser. For at dette skal lykkes må målgruppen informeres jevnlig, være tidlig involvert og få muligheten til å gi innspill i løpet av prosessen. God ekstern kommunikasjon etablerer tillit, skaper avklaringer av forventninger og sørger for at portalen tilpasses brukernes behov. Det er også viktig å holde politisk ledelse og andre interessenter oppdatert for å sikre støtte og forankring gjennom prosjektet. 

## Praktiske råd for god kommunikasjon i prosjektet
For å få til en effektiv og åpen kommunikasjon i teamet bør Erling som prosjektleder bryte tydelige og faste kommunikasjonskanaler, som F.eks e-post, Teams og Massenger og jevnlige fysiske møter. Regelmessige statusmøter med en klar agenda er viktig, slik at alle er oppdatert på utfordringer, fremdrift og hva som skal skje videre i prosjektet. Erling bør jobbe aktivt for å skape et inkluderende og trygt miljø slik at alle teammedlemmer føler seg trygge med å komme med innspill og dele sine meninger. Informasjonen bør så tilpasses mottakernes fagbakgrunn og behov, slik at alle mottakere, både tekniske spesialister og brukerrepresentanter, forstår budskapet. Brukerrepresentantene bør aktivt involveres i prosessen for å sikre at portalen utvikles i tråd med innbyggernes forventninger og behov.


## Forslag for agenda
Design av det første møtet

Første møte er avgjørende møtet for å sette fram felles forståelse og samarbeid. Et godt planlagt oppstartmøtet gir prosjektleder og mangfoldet som består av gruppa, et felles system for å diskutere mål, roller og forventninger, samtidig vil det bygge en tillit mellom prosjektet og arbeiderne. Pseudoarbeid er et uformelt relasjonsarbeid, som kan gå fra å bli kjent med aktiviteter. Poenget er å ta seg tid til å knekke isen gjennom hverandre for å ha psykologisk trygghet og tillit med hverandre. 


**Dato:** 1 Oktober  
**Tid:** 09.00–12.45  
**Sted:** Kommunens møterom  

| Tid   | Aktivitet                              | Beskrivelse/formål                                                                 |
|-------|------------------------------------------|--------------------------------------------------------------------------------------|
| 09.00 | Velkommen og introduksjon               | presenterer prosjektet setter en tone for åpenthet og samarbeid                      |
| 09.15 | presentasjonsrunde-bli kjent og snakke rundt fritt | alle deltakerne presenterer seg selv sin rolle og erfaring for å bygge relasjoner |
| 09.45 | prosjektvisjon                          | diskutere og finne ut av hvordan man kan få fint samarbeid og felles forståelse av prosjektet |
| 10.15 | roller og ansvar                         | Oppsumering på fordeling av roller, sette fram forventninger av hverandre           |
| 11.00 | Pause/uformell kommunikasjon            | for å få fram sosial kontakt                                                         |
| 11.15 | Planleggingsøkt                          | identifisere prosjektet, få fram felles forståelse, oppmuntre til samarbeid         |
| 12.00 | pseudo-arbeid-kreativ oppgave           | Teamet lage en skisse eller nettside på hvordan de framstiller seg med borgerportalen om 1 år, hovedpoenget er å få fram kreativ og felles visjon |
| 12.30 | oppsummering og neste steg              | Erling oppsummerer møtet og presenterer neste steg og avtaler neste møte            |

Dette gir en god struktur og effektiv planlegging av møtet, dette styrkes teamets evnen til å samarbeidet i prosjektarbeidet ved å kombinere pseudoarbeid, mål, roller og relasjonsbyggende arbeid. 

## relasjonelle kontrakter
Tradisjonell prosjektstyring har hatt en sterk orientering mot det såkalte “jerntriangelet”, der tid, kostnad og kvalitet definerer prosjektets suksess (Atkinson, 1999). Denne tilnærmningen har imidlertid vist seg å være utilstrekkelig i komplekse og tverrfagelig prosjekter, ettersom disse type prosjekter er preget av både usikkerhet, skiftende omgivelser og behov for samarbeid på tvers av organisatoriske og profesjonelle grenser (Turner & Müller, 2004). 

For å møte disse utfordringene har konseptet “relasjonelle kontrakter” fått økt oppmerksomhet. Dette innebærer en styringsform som i tillegg til å regulere leveranseparamentrene, formaliserer hvordan samarbeidet mellom prosjekteiere og prosjektledere skal organiseres. Dette inkluderer prinsipper for tillit, åpenhet, fleksibilitet og felles læring, som alle bidrar til å styrke prosjektet gjennomføringskraft (Ring & Van de Ven, 1994)

En sentral anbefaling er at kontrakten eller mandatet eksplisitt definerer verdier og felles mål. Mens prosjekteiere har et strategisk perspektiv og prosjektledere er operasjonelt, må begge partene enes om hva som gjør prosjektets formål utover konkrete leveranser.For Erling sitt prosjekt kan dette bety å tydeliggjøre at målet ikke bare er en teknisk fungerende portal, men også øke innbyggerengasjementet og tillit til kommunen. En felles verdiplattform kan redusere risikoen for divergerende prioriteringer underveis. 

Videre burde kontrakten understøtte etableringen av tillit og åpenhet som styringsprinsipp. Dette bør gjøres gjennom bestemmelser om deling av informasjon, åpen rapportering av fremdrift og forventninger om ærlig dialog ved utfordringer. Tillit fungerer som et alternativ til detaljert kontroll og muliggjør mer fleksibilitet og tilpassingsevne når uforutsette hendelser oppstår ( Ring & Van de Ven, 1994).

Et tredje viktig element for utforming av samhandlingsarenaer. Mandatet bør konkretisere når og hvordan prosjekteiere og prosjektledere skal møtes, og hvilke beslutninger som skal tas i fellesskapet. Slike arenaer bidrar til å redusere misforståelser, skape kontinuitet og sikre en felles forståelse av status og fremdrift.

Det er også viktig å presisere konflikthåndteringsmekanismer. Relasjonelle kontrakter bør inneholde prosedyrer for hvordan uenigheter skal løses gjennom mekling og dialog, fremfor juridisk eskalering. Dette er særlig relevant i prosjekter med mange aktører, slik som Erling sitt, der uenigheter kan oppstå mellom fagspesialister, brukerrepresentanter og politisk ledelse. 

I tillegg bør mandatet inkludere retningslinjer for fleksibilitet og endringshåndtering. Prosjekter i digital utvikling er ofte utsatt for teknologiske endringer, og en rigid plan kan derfor skape risiko dersom prosjektet ikke evner å tilpasse seg nye forutsetninger (Turner & Muller, 2004). Relasjonelle kontrakter kan adressere dette ved å beskrive prinsipper for hvordan endringer skal vurderes og implementeres, uten å undergrave det overordnede målet. 

Et annet virkemiddel er etableringen av insentiver og felles gevinster. Når både prosjektledere og prosjekteiere deler både risiko og belønning, skapes det insentivt til samarbeid fremfor opportunisme ( Smyth & Edkins, 2007). I praksis kan dette innebære at prosjektledere ikke bare vurderes på tid og budsjett, men også på kvaliteten og samarbeidet  og oppnådd samfunnsnytte. 

Avslutningsvis bør kontrakten legge opp til evaluering og læring. Dette bør innebære systematiske og jevnlige vurderinger av både prosjektets fremdrift og kvaliteten på samarbeidet. For Erling vil dette kunne fungere som et verktøy for kontinuerlig forbedring, samtidig som lærdom overføres til fremtidige prosjekter i kommunen. 

Sammenfattende kan det argumenteres for at relasjonelle kontrakter gir et mer helhetlig styringsgrunnlag enn tradisjonelle kontraktsformer. For Erling sitt prosjekt innebærer dette å formalisere både leveransekrav og samarbeidsrammer. På denne måten økes sannsynligheten for at prosjektet ikke bare leverer en teknisk løsning, men også oppnår den ønskede effekten i form av økt  deltakelse og tillit i lokalsamfunnet. 
